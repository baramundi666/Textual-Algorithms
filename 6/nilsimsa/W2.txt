Michał O. usłyszał dwa nowe zarzuty popełnienia przestępstwa "prania pieniędzy" - poinformowała Prokuratura Krajowa w komunikacie. Śledztwo dotyczy nieprawidłowości w Funduszu Sprawiedliwości. O. nie przyznaje się do zarzucanych czynów. Odmówił również składania wyjaśnień. 
Prokurator zarzucił podejrzanemu, iż w latach 2020-2021 dokonywał czynności mających na celu udaremnienie stwierdzenia przestępnego pochodzenia środków uzyskanych w ramach umowy zawartej przez Fundację Profeto z Funduszem Sprawiedliwości na budowę ośrodka "Archipelag" w Wilanowie" - informuje Prokuratura Krajowa. Michał O. został ponownie przesłuchany i nie przyznał się do popełnienia zarzucanych mu czynów. Odmówił składania wyjaśnień.
Podejrzany pozostaje w areszcie.