Iga Świątek po rywalizacji w wielkoszlemowym Roland Garrosie uda się do Niemiec, gdzie weźmie udział w rozgrywkach Berlin Ladies Open. I choć do jej pierwszego meczu zostało jeszcze sporo czasu, organizatorzy imprezy ujawniają, że zainteresowanie najlepszą tenisistką WTA jest tak duże, że bilety sprzedają się jak ciepłe bułeczki. A to nie koniec, bowiem Niemcy mają rozwiązanie dla naszych rodaków, którzy w czerwcu odwiedzą ich kraj. Chodzi o mecze naszych Orłów na Euro 2024. Padają znaczące słowa o Robercie Lewandowskim.   
Iga Świątek obecnie gra w Roland Garrosie. I to jak! Reprezentantka Polski jest na dobrej drodze do czwartego triumfu w swojej karierze. 23-latka pochodząca z Raszyna pokonała w ćwierćfinale wielkoszlemowego turnieju w Paryżu czołową zawodniczkę kobiecego touru Marketę Vondrousovą 6:0, 6:2 i zameldowała się już w półfinale imprezy. Nie da się ukryć, że podopieczna Tomasza Wiktorowskiego ma bardzo napięty grafik w tym sezonie. Po zakończeniu zmagań w Roland Garrosie nasza gwiazda uda się Niemiec, gdzie weźmie udział w turnieju Berlin Ladies Open i za naszą zachodnią granicą będzie szlifowała formę przed Wimbledonem.
Będziemy mieli turniejową drabinkę obsadzoną gwiazdami niczym w rozgrywkach Wielkiego Szlema " - mówiła dyrektorka turnieju Barbara Rittner.Nie tylko raszynianka w czerwcu będzie rywalizowała w Niemczech. Na turniej piłkarski uda się nasza kadra narodowa na czele z Robertem Lewandowskim. 

