Major League Soccer już jakiś czas temu stała się atrakcyjnym kierunkiem dla wielkich gwiazd futbolu. Przybycie Lionela Messiego do Interu Miami otworzyło drzwi takim zawodnikom jak między innymi Sergio Busquets, Olivier Giroud, Luis Suarez czy Hugo Lloris.

Kluby MLS rozglądają się za kolejnymi mocnymi nazwiskami. Blisko dołączenia do Los Angeles Galaxy jest Marco Reus.

W obliczu pozyskania tego zawodnika działacze LA Galaxy planują gruntowną przebudowę zespołu i ponowną walkę o wysokie cele.

Amerykańscy dziennikarze "AS" ze źródeł bliskich Los Angeles Galaxy dowiedzieli się, że na celowniku tego klubu znalazł się Robert Lewandowski.

"Chociaż w tym momencie kwestia pozyskania Lewandowskiego jest nieco skomplikowana dla LA Galaxy, to klub wierzy, że będzie w stanie popracować nad jego zatrudnieniem na sezon MLS 2025" - czytamy w materiale "AS".

Podobno marzeniem działaczy LA Galaxy jest odtworzenie duetu Reus - Lewandowski. Prasa przypomina, że tych dwóch zawodników podczas wspólnej gry w Borussii Dortmund połączyła wyjątkowa przyjaźń.
